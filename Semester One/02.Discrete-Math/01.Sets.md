

# Тема 1 - Множества

## История

* Създадена от Георг Кантор (1845 - 1918г.)
* Наричана е "наивна" заради използването на неформализирани, интуитивно ясни представи.
* След откриването на парадокси в теорията на множествата се формализират много понятия, които дотогава изглеждат очевидни и не се нуждаят от формално описание.
* Теория на множествата е дял от математиката, който изучава свойствата на множествата от най-обща гледна точка, независимо от вида на елементите, техния брой или свойства.
* Множествата могат да съдържат елементи от различна природа.
* Множествата могат да съдържат други множества като свои елементи.


## Дефиниция

> **Множество** се нарича всяка съвкупност от  различими един от друг обекти

* **Принадлежност**:  $x \in M$, ако обектът $x$ е елемент на множеството $M$ (казваме $x$ принадлежи на множеството $M$) и съответно $x \notin M$, ако $x$ не е елемент на $M$ (казваме $x$ не принадлежи на множеството $M$)

## Описание на множества

* **Конструктивно** описание на множества - чрез изброяване на елементите на множеството

  $$A = \{-1,0,1\} $$

* **Дескриптивно** описание на множества - чрез посочване на свойство, което е характерно за всички елементи от множеството. (P(x) e предикат, който е верен за всеки елемент от множеството)

  $$M= \{x \in M | P(x)\}$$
  * *Пример:* Множеството на всички четни положителни числа записваме като:
  $$M = \{x \in \mathbb{Z}^+ | x~mod~2 = 0 \}$$


* **Мощността** на едно множество $M$ се определя от броя на елементите му. Означава се $|M|$

## Аксиома за обема
> Нека А и В са множества. Тези две множества са равни (еквивалентни) когато за всяко x e изпълнено $x \in A \iff x \in B$
>Което означава, че **еквивалентни** множества са такива, които са съставени от едни и същи елементи, без значение от реда на елементите или дали те се повтарят.
$$A = B$$

## Аксиома за отделянето
> **Подмножество** е такова множество $M'$ така че $M' = \{x|x \in M \land P(x)\}$ Отбелязваме го $M' \subseteq M$.

* **Собствено подмножество** е подмножество $M'$ което не е еквивалентно с $M$, т.е $M'\not =M$. Бележим с $M'\subset M$

## Числови множества

* $\mathbb{N}$ - множеството на естествените числа -
    $$\{0,1,2,3,...\}$$
* $\mathbb{Z}$ - множеството не целите числа 
    $$\{2,-1,0,1,2,...\}$$
  * $\mathbb{Q}$ - множеството на рационалните числа - 
      $$\{\frac{p}{q} \in \mathbb{Q} | p \in \mathbb{Z},  q \in \mathbb{Z}, q \not = 0\}$$
* $\mathbb{I}$ - множество на ирационалните числа - 
      $$\{...\sqrt{2}, \sqrt{5},...\}$$
* $\mathbb{R}$ - множество на реалните числа - включва всички рационални и ирационални числа

* $\mathbb{C}$ - множество на комплексните числа

  $$\mathbb{N} \subset \mathbb{Z} \subset \mathbb{Q} \subset \mathbb{R} \subset \mathbb{C}$$

* **Празно множество** е множеството, което не съдържа елементи. Бележи се с $\emptyset$ или $\{\}$

* **Универсално множество** (универсум) $U$ е множеството над всички множества, т.е. за всяко $M \subseteq U$. Трябва да се указва при дескриптивното описание на множества.

## Аксиома за степента
> Съвкупността от всички възможни подмножества на множеството М е множество. Отбелязва се с $\mathcal{P}(M)$ или $2^M$ и се нарича степен на М
$$\mathcal{P}(M) = \{ A|A \in M\}$$

* **Мощността на степента**  
$$|\mathcal{P}(M)| =2^{|M|}$$

## Крайни и безкрайни множества

* **Крайно Множество** е множество което е съставено от краен брой елементи. 
Формално, множество S е крайно, ако съществува биекция $f: S \to \{1,...,n\}$ за някакво естествено число n. Числото n е мощността (кардиналността) на множеството S, отбелязвано с $|S|$. 
Казано по-просто, ***крайно множество е множество което e равномощно на начален отрязък на естествения ред на числата***.

* **Безкрайно множество** е множество което не е крайно.

* **Изброимо множество** е или крайно, или множество равномощно на  множеството на естествените числа. 
* Ако S е безкрайно множество и $|S| = \aleph_0$, където $\aleph_0$ e мощността на множеството на естествените числа, то S е изброимо.
  
  * изброимите множества могат да бъдат крайни множества или безкрайни изброими множества.
  * безкрайно неизброимо множество няма взаимно еднозначно съответствие (биекция) с множеството на естествените числа.

* Примери за изброими безкрайни множества
  
  * Множеството на целите числа $\mathbb{Z}$, е изброимо
  * Множеството на рационалните числа $\mathbb{Q}$ е изброимо

* Примери за неизброими безкрайни множества

  * Множеството на реалните числа $\mathbb{R}$

## Теорема
> Ако А и В са изброими множества, тогава $A \cup B$ е също изброимо



