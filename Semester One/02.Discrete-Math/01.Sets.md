>Внимание: Github не може да рендва LaТex функции в Markdown preview-то, затова към всеки .md фаил съм направил и един s Jupyter Нotebook формат - .ipynb - за онлайн разглеждане директно в Github. Препоръчвам да свалите .md фаилa и да го отворите с VS Code с инсталиран Markdown+Math extension.

# Множества

Това е кратко обобщение на теория на сетовете с включени термини и често срещани изводи.

## Основни Термини

* ***Множество*** се нарича всяка съвкупност от определени и различни един от друг обекти

* **Принадлежност** $x \in M$, ако обектът $x$ е елемент на множеството $M$ (казваме $x$ принадлежи на множеството $M$) и съответно $x \notin M$, ако $x$ не е елемент на $M$ (казваме $x$ не принадлежи на множеството $M$)

* **Конструктивно** описание на множества - чрез изброяване на елементите на множеството

$$A = \{-1,0,1\}$$

* **Дескриптивно** описание на множества - чрез посочване на свойство което е характерно за всички елементи от множеството

$$M= \{x \in M | p(x)\}$$

* **Мощността** на едно множество $M$ се определя от броя на елементите му. Означава се $|M|$

* **Еквивалентни** множества са такива, които са съставени от едни и същи елементи, без значение от реда на елементите или дали те се повтарят.
$$A = B$$

* **Подмножество** е такова множество $M'$ така че $M' = \{x|P(x)=true, x\in M\}$ Отбелязваме го $M' \subseteq M$. 

* **Собствено подмножество** е подмножество $M'$ което не е еквивалентно с $M$, т.е $М'\not =M$. Бележим с $M'\subset M$

* Числови множества
  * $\mathbb{N}$ - множеството на естествените числа - $\{0,1,2,3,...\}$
  * $\mathbb{Z}$ - множеството не целите числа - {...- $\{2,-1,0,1,2,...\}$
  * $\mathbb{Q}$ - множеството на рационалните числа - $\{\frac{p}{q} \in \mathbb{Q} | p \in \mathbb{Z},  q \in \mathbb{Z}, q \not = 0\}$
  * $\mathbb{I}$ - множество на ирационалните числа - $\{...\sqrt{2}, \sqrt{5},...\}$
  * $\mathbb{R}$ - множество на реалните числа - включва всички рационални и ирационални числа

  * $\mathbb{C}$ - множество на комплексните числа

  * $\mathbb{N} \subset \mathbb{Z} \subset \mathbb{Q} \subset \mathbb{R} \subset \mathbb{C}$

* **Празно множество** е множеството, което не съдържа елементи. Бележи се с $\empty$ или $\{\}$

* **Универсално множество** (универсум) $U$ е множеството над всички множества, т.е. за всяко $M \subseteq U$. Трябва да се указва при дескриптивното описание на множества.

* **Степен на множество** М се нарича множеството което е съвкупност от всички възможни подмножества на М. Отбелязва се с $\mathcal{P}(M)$

* **Мощността на степента**  $|\mathcal{P}(M)| =2^{|M|}$

## Операции над множества

* **Сечението** $A \cap B$ на две множества А и В се състои от елементите, които принадлежат едновременно на двете множества $A \cap B = \{x|x\in A \land x \in B \}$

* **Непресичащи се множества** - нямат общи елементи. $A \cap B = \empty$

*  **Обединението** $A \cup B$ на две множества A и B се състои от елементите, които принадлежат на поне едното от двете множества: $A \cup B = \{x|x \in A \lor x \in B\}$